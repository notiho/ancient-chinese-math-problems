[
    {
        "question": "今有望海島立兩表齊高三丈前後相去千步令後表與前表參相直從前表卻行一百二十三步人目著地取望島峯與表末參合從後表卻行一百二十七步人目著地取望島峯亦與表末參合問島高及去表各幾何",
        "answer": "答曰島高四里五十五步去表一百二里一百五十步",
        "procedure_id": "海島算經_1_#0",
        "source_title": "海島算經",
        "source_juan": 1,
        "problem_index": 0,
        "id": "海島算經_1_0"
    },
    {
        "question": "今有望松生山上不知高下立兩表齊高二丈前後相去五十步令後表與前表參相直從前表卻行七步四尺薄地遙望松末與表端參合又望松本入表二尺八寸復從後表卻行八步五尺薄地遙望松末亦與表端參合問松高及山去表各幾何",
        "answer": "答曰松高一十二丈二尺八寸山去表一里二十八步七分步之四",
        "procedure_id": "海島算經_1_#1",
        "source_title": "海島算經",
        "source_juan": 1,
        "problem_index": 1,
        "id": "海島算經_1_1"
    },
    {
        "question": "今有南望方邑不知大小立兩表東西去六丈齊人目以索連之令東表與邑東南隅及東北隅參相直當東表之北卻行五步遙望邑西北隅入索東端二丈二尺六寸半又卻北行去表一十三步二尺遙望邑西北隅適與西表相參合問邑方及邑去表各幾何",
        "answer": "答曰邑方三里四十三步四分步之三邑去表四里四十五步",
        "procedure_id": "海島算經_1_#2",
        "source_title": "海島算經",
        "source_juan": 1,
        "problem_index": 2,
        "id": "海島算經_1_2"
    },
    {
        "question": "今有望深谷偃矩岸上令句高六尺從句端望谷底入下股九尺一寸又設重矩于上其矩間相去三丈更從句端望谷底入上股八尺五寸問谷深幾何",
        "answer": "答曰四十一丈九尺",
        "procedure_id": "海島算經_1_#3",
        "source_title": "海島算經",
        "source_juan": 1,
        "problem_index": 3,
        "id": "海島算經_1_3"
    },
    {
        "question": "今有登山望樓樓在平地偃矩山上令句高六尺從句端斜望樓足入下股一丈二尺又設重矩于上令其間相去三丈更從句端斜望樓足入上股一丈一尺四寸又立小表于入股之㑹復從句端斜望樓岑端入小表八寸問樓高幾何",
        "answer": "答曰八丈",
        "procedure_id": "海島算經_1_#4",
        "source_title": "海島算經",
        "source_juan": 1,
        "problem_index": 4,
        "id": "海島算經_1_4"
    },
    {
        "question": "今有東南望波口立兩表南北相去九丈以索薄地連之當北表之西卻行去表六丈薄地遙望波口南岸入索北端四丈二寸以望北岸入前所望表裏一丈二尺又卻後行去表一十三丈五尺薄地遙望波口南岸與南表參合問波口廣幾何",
        "answer": "答曰一里二百步",
        "procedure_id": "海島算經_1_#5",
        "source_title": "海島算經",
        "source_juan": 1,
        "problem_index": 5,
        "id": "海島算經_1_5"
    },
    {
        "question": "今有望清淵淵下有白石偃矩岸上令句高三尺斜望水岸入下股四尺五寸望白石入下股二尺四寸又設重矩于上其間相去四尺更從句端斜望水岸入上股四尺以望白石入上股二尺二寸問水深幾何",
        "answer": "答曰一丈二尺",
        "procedure_id": "海島算經_1_#6",
        "source_title": "海島算經",
        "source_juan": 1,
        "problem_index": 6,
        "id": "海島算經_1_6"
    },
    {
        "question": "今有登山望津津在山南偃矩山上令句高一丈二尺從句端斜望津南岸入下股二丈三尺一寸又望津北岸入前望股裏一丈八寸更登高巖北卻行二十二步上登五十一步偃矩山上更從句端斜望津南岸入上股二丈二尺問津廣幾何",
        "answer": "答曰二里一百二步",
        "procedure_id": "海島算經_1_#7",
        "source_title": "海島算經",
        "source_juan": 1,
        "problem_index": 7,
        "id": "海島算經_1_7"
    },
    {
        "question": "今有登山臨邑邑在山南偃矩山上令句高三尺五寸令句端與邑東南隅及東北隅參相直從句端遙望東北隅入下股一丈二尺又施横句于入股之㑹從立句端望西北隅入横句五尺望東南隅入下股一丈八尺又設重矩于上令矩間相去四丈更從立句端望東南隅入上股一丈七尺五寸問邑廣長各幾何",
        "answer": "答曰南北長一里一百步東西廣一里三十三步少半步",
        "procedure_id": "海島算經_1_#8",
        "source_title": "海島算經",
        "source_juan": 1,
        "problem_index": 8,
        "id": "海島算經_1_8"
    }
]