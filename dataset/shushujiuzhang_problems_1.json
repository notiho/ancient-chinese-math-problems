[
    {
        "question": "問易曰大衍之數五十其用四十有九又曰分而為二以象兩卦一以象三揲之以四以象四時三變而成爻十有八變而成卦欲知所衍之術及其數各幾何",
        "answer": "荅曰衍母十二衍法三一元衍數二十四二元衍數一十二三元衍數八四元衍數六已上四位衍數計五十一楪用數一十二二楪用數二十四三楪用數四四揲用數九已上四位用數四十九",
        "procedure_id": "數書九章_1_#0",
        "source_title": "數書九章",
        "source_juan": 1,
        "problem_index": 0,
        "id": "數書九章_1_0"
    },
    {
        "question": "問古厯冬至以三百六十五日四分日之一朔䇿以二十九日九百四十分日之四百九十九甲子以六十日各為一周假令至淳祐丙午十一月丙辰朔初五日庚申冬至初九日甲子欲求古厯氣朔甲子一會積年積月積日及厯過未至年數各幾何",
        "answer": "荅曰一會積一萬八千二百四十年二十二萬五千六百月六百六十六萬二千一百六十日厯過九千一百六十三年未至九千七十七年",
        "procedure_id": "數書九章_1_#1",
        "source_title": "數書九章",
        "source_juan": 1,
        "problem_index": 1,
        "id": "數書九章_1_1"
    },
    {
        "question": "問有外邑七庫日納息足錢適等遞年成貫整納近縁見錢稀少聽各庫照當處市陌凖解舊會其甲庫有零錢一十文丁庚二庫各零四文戊庫零六文餘庫無零錢甲庫所在市陌一十二文遞减一文至庚庫而止欲求諸庫日息原納足錢展省及今納舊會并大小月分各幾何",
        "answer": "荅曰諸庫納日息足錢二十貫九百五十文展省三十五貫文甲庫日息舊會二百二十四貫五百一十文大月舊會六千七百三十七貫五百文小月舊會六千五百一十二貫九百二文乙庫日息舊會二百四十五貫文大月舊會七千三百五十貫文小月舊會七千五百貫文丙庫日息舊會二百六十九貫五百文大月舊會八千八十五貫文小月舊會七千八百一十五貫五百文丁庫日息舊會二百九十九貫四百四文大月舊會八千九百八十三貫三百三文小月舊會八千六百八十三貫八百八文戊庫日息舊會三百三十六貫八百六文大月舊會一萬一百六貫二百四文小月舊會九千七百六十九貫三百六文己庫日息舊會三百八十五貫文大月舊會一萬一千五百五十貫文小月舊會一萬一千一百六十貫文庚庫日息舊會四百四十九貫一百四文大月舊會一萬三千四百七十五貫文小月舊會一萬三千二十四貫八百二文",
        "procedure_id": "數書九章_1_#2",
        "source_title": "數書九章",
        "source_juan": 1,
        "problem_index": 2,
        "id": "數書九章_1_2"
    },
    {
        "question": "問有上農三人力田所收之米係用足斗均分各徃他處岀糶甲糶本郡官塲餘三斗二升乙糶與吉安鄉民餘七斗丙糶與平江攬戸餘三斗欲知共米及三人所分各糶石幾何",
        "answer": "荅曰共米七百三十八石三人各分米二百四十六石甲糶官斛二百九十六石乙糶安吉斛二百二十三石丙糶平江斛一百八十二石",
        "procedure_id": "數書九章_1_#3",
        "source_title": "數書九章",
        "source_juan": 1,
        "problem_index": 3,
        "id": "數書九章_1_3"
    },
    {
        "question": "問欲砌基一叚見管大小方甎六門城甎四色令匠取便或平或側只用一色甎砌湏要適足匠以甎量地計料稱用大方料廣多六寸深少六寸用小方廣多二寸深少三寸用城甎長廣多三寸深少一寸以闊深少一寸廣多三寸以厚廣多五分深多一寸用六門甎長廣三寸深多一寸以闊廣多三寸深多一寸用厚廣多一寸深多一寸皆不匼匝未免修破甎料禆補其四色甎大方方一尺三寸小方方一尺一寸城甎長一尺二寸闊六寸厚二寸五分六門長一尺闊五寸厚二寸欲知基深廣㡬何",
        "answer": "答曰深三丈七尺一寸廣一丈二尺三寸",
        "procedure_id": "數書九章_1_#4",
        "source_title": "數書九章",
        "source_juan": 1,
        "problem_index": 4,
        "id": "數書九章_1_4"
    },
    {
        "question": "問築堤起四縣夫分給里歩皆同齊闊二丈里法三百六十歩歩法五尺八寸人夫以物力差定甲縣物力一十三萬八千六百貫乙縣物力一十四萬六千三百貫丙縣物力一十九萬二千五百貫丁縣物力一十八萬四千八百貫每力七百七十貫科一名春程人功平方六十尺先到縣先給今甲乙二縣俱畢丙縣餘五十一丈丁縣餘一十八丈不及一日全功欲知堤長及四縣夫所築各㡬何",
        "answer": "答曰堤長一十九里二百三十五歩五尺甲縣夫築一千二十六丈乙縣夫築一千七百六十八歩五尺六寸丙縣夫築四里三百二十八歩五尺六寸丁縣夫築",
        "procedure_id": "數書九章_1_#5",
        "source_title": "數書九章",
        "source_juan": 1,
        "problem_index": 5,
        "id": "數書九章_1_5"
    },
    {
        "question": "問有米鋪訴被盗去米一般三籮皆適滿不記細數今左壁籮剰一合中間籮剰一升四合右壁籮剰一合後獲賊係甲乙丙三名甲稱當夜摸得馬杓在左壁籮舀入布袋乙稱踢着木履在中籮舀入袋丙稱摸得漆椀在左邉籮舀入袋將歸食用日乆不知數索到三器馬杓滿容一升九合木履容一升七合漆椀容一升二合欲知所失米數計贓結㫁三盗各㡬何",
        "answer": "答曰共失米九石五斗六升三合環甲米三石一斗九升二合乙米三石一斗七升九合丙米三石一斗九升二合",
        "procedure_id": "數書九章_1_#6",
        "source_title": "數書九章",
        "source_juan": 1,
        "problem_index": 6,
        "id": "數書九章_1_6"
    },
    {
        "question": "問軍師獲㨗當早㸃差急足三名徃都下節節走報具甲於前數日申末到乙後數日未正到丙於今日辰未到據供甲日行三百里乙日行二百四十里丙日行一百八十里問自軍前至都里數及三人各行日數㡬何",
        "answer": "答曰軍前至都三千三百里甲行一十一日乙行一十三日四時半丙行一十八日二時",
        "procedure_id": "數書九章_1_#7",
        "source_title": "數書九章",
        "source_juan": 1,
        "problem_index": 7,
        "id": "數書九章_1_7"
    },
    {
        "question": "問有急足三名甲日行三百里乙日行二百五十里丙日行二百里先差丙徃他處下文字旣兩日又有文字遣乙追付已半日復有文字續令甲趕付乙三人偶不相及乃同時俱至彼所先欲知乙果及丙甲果及乙得日并里次問彼處去此里數各㡬何",
        "answer": "答曰乙果追及丙八日行二千里甲果追及乙二日半行七百五十里彼處去此三千里",
        "procedure_id": "數書九章_1_#8",
        "source_title": "數書九章",
        "source_juan": 1,
        "problem_index": 8,
        "id": "數書九章_1_8"
    }
]