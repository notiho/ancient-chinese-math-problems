[
    {
        "source_title": "九章算術",
        "source_juan": 4,
        "name": "#0",
        "text": "術曰下有半是二分之一以一爲二半爲一并之得三爲法置田二百四十步亦以一爲二乘之爲實實如法得從步",
        "procedure_index": 0,
        "id": "九章算術_4_#0",
        "type": "length of a field",
        "text_punctuated": "術曰：下有半，是二分之一。以一為二，半為一，并之得三，為法。置田二百四十步，亦以一為二乘之，為實。實如法得從步。"
    },
    {
        "source_title": "九章算術",
        "source_juan": 4,
        "name": "#1",
        "text": "術曰下有三分以一爲六半爲三三分之一爲二并之得一十一爲法置田二百四十步亦以一爲六乘之爲實實如法得從歩",
        "procedure_index": 1,
        "id": "九章算術_4_#1",
        "type": "length of a field",
        "text_punctuated": "術曰：下有三分，以一為六，半為三，三分之一為二，并之得一十一為法。置田二百四十步，亦以一為六乘之，為實。實如法得從步。"
    },
    {
        "source_title": "九章算術",
        "source_juan": 4,
        "name": "#2",
        "text": "術曰下有四分以一爲一十二半爲六三分之一爲四四分之一爲三并之得二十五以爲法置田二百四十步亦以一爲一十二乘之爲實實如法而一得從步",
        "procedure_index": 2,
        "id": "九章算術_4_#2",
        "type": "length of a field",
        "text_punctuated": "術曰：下有四分，以一為一十二，半為六，三分之一為四，四分之一為三，并之得二十五，以為法。置田二百四十步，亦以一為一十二乘之，為實。實如法而一，得從步。"
    },
    {
        "source_title": "九章算術",
        "source_juan": 4,
        "name": "#3",
        "text": "術曰下有五分以一爲六十半爲三十三分之一爲二十四分之一爲一十五五分之一爲一十二并之得一百三十七以爲法置田二百四十步亦以一爲六十乘之爲實實如法得從步",
        "procedure_index": 3,
        "id": "九章算術_4_#3",
        "type": "length of a field",
        "text_punctuated": "術曰：下有五分，以一為六十，半為三十，三分之一為二十，四分之一為一十五，五分之一為一十二，并之得一百三十七，以為法。置田二百四十步，亦以一為六十乘之，為實。實如法得從步。"
    },
    {
        "source_title": "九章算術",
        "source_juan": 4,
        "name": "#4",
        "text": "術曰下有六分以一爲一百二十半爲六十三分之一爲四十四分之一爲三十五分之一爲二十四六分之一爲二十并之得二百九十四以爲法置田二百四十歩亦以一爲一百二十乘之爲實實如法得從步",
        "procedure_index": 4,
        "id": "九章算術_4_#4",
        "type": "length of a field",
        "text_punctuated": "術曰：下有六分，以一為一百二十，半為六十，三分之一為四十，四分之一為三十，五分之一為二十四，六分之一為二十，并之得二百九十四以為法。置田二百四十步，亦以一為一百二十乘之，為實。實如法得從步。"
    },
    {
        "source_title": "九章算術",
        "source_juan": 4,
        "name": "#5",
        "text": "術曰下有七分以一爲四百二十半爲二百一十三分之一爲一百四十四分之一爲一百五五分之一爲八十四六分之一爲七十七分之一爲六十并之得一千八十九以爲法置田二百四十步亦以一爲四百二十乘之爲實實如法得從步",
        "procedure_index": 5,
        "id": "九章算術_4_#5",
        "type": "length of a field",
        "text_punctuated": "術曰：下有七分，以一為四百二十，半為二百一十，三分之一為一百四十，四分之一為一百五，五分之一為八十四，六分之一為七十，七分之一為六十，并之得一千八十九，以為法。置田二百四十步，亦以一為四百二十乘之，為實。實如法得從步。"
    },
    {
        "source_title": "九章算術",
        "source_juan": 4,
        "name": "#6",
        "text": "術曰下有八分以一爲八百四十半爲四百二十三分之一爲二百八十四分之一爲二百一十五分之一爲一百六十八六分之一爲一百四十七分之一爲一百二十八分之一爲一百五并之得二千二百八十三以爲法置田二百四十步亦以一爲八百四十乘之爲實實如法得從步",
        "procedure_index": 6,
        "id": "九章算術_4_#6",
        "type": "length of a field",
        "text_punctuated": "術曰：下有八分，以一為八百四十，半為四百二十，三分之一為二百八十，四分之一為二百一十，五分之一為一百六十八，六分之一為一百四十，七分之一為一百二十，八分之一為一百五，并之得二千二百八十三，以為法。置田二百四十步，亦以一為八百四十乘之，為實。實如法得從步。"
    },
    {
        "source_title": "九章算術",
        "source_juan": 4,
        "name": "#7",
        "text": "術曰下有九分以一爲二千五百二十半爲一千二百六十三分之一爲八百四十四分之一爲六百三十五分之一爲五百四六分之一爲四百二十七分之一爲三百六十八分之一爲三百一十五九分之一爲二百八十并之得七千一百二十九以爲法置田二百四十步亦以一爲二千五百二十乘之爲實實如法得從步",
        "procedure_index": 7,
        "id": "九章算術_4_#7",
        "type": "length of a field",
        "text_punctuated": "術曰：下有九分，以一為二千五百二十，半為一千二百六十，三分之一為八百四十，四分之一為六百三十，五分之一為五百四，六分之一為四百二十，七分之一為三百六十，八分之一為三百一十五，九分之一為二百八十，并之得七千一百二十九，以為法。置田二百四十步，亦以一為二千五百二十乘之，為實。實如法得從步。"
    },
    {
        "source_title": "九章算術",
        "source_juan": 4,
        "name": "#8",
        "text": "術曰下有一十分以一爲二千五百二十半爲一千二百六十三分之一爲八百四十四分之一爲六百三十五分之一爲五百四六分之一爲四百二十七分之一爲三百六十八分之一爲三百一十五九分之一爲二百八十十分之一爲二百五十二并之得七千三百八十一以爲法置田二百四十步亦以一爲二千五百二十乘之爲實實如法得從步",
        "procedure_index": 8,
        "id": "九章算術_4_#8",
        "type": "length of a field",
        "text_punctuated": "術曰：下有一十分，以一為二千五百二十，半為一千二百六十，三分之一為八百四十，四分之一為六百三十，五分之一為五百四，六分之一為四百二十，七分之一為三百六十，八分之一為三百一十五，九分之一為二百八十，十分之一為二百五十二，并之得七千三百八十一，以為法。置田二百四十步，亦以一為二千五百二十乘之，為實。實如法得從步。"
    },
    {
        "source_title": "九章算術",
        "source_juan": 4,
        "name": "#9",
        "text": "術曰下有一十一分以一爲二萬七千七百二十半爲一萬三千八百六十三分之一爲九千二百四十四分之一爲六千九百三十五分之一爲五千五百四十四六分之一爲四千六百二十七分之一爲三千九百六十八分之一爲三千四百六十五九分之一爲三千八十一十分之一爲二千七百七十二一十一分之一爲二千五百二十并之得八萬三千七百一十一以爲法置田二百四十步亦以一爲二萬七千七百二十乘之爲實實如法得從步",
        "procedure_index": 9,
        "id": "九章算術_4_#9",
        "type": "length of a field",
        "text_punctuated": "術曰：下有一十一分，以一為二萬七千七百二十，半為一萬三千八百六十，三分之一為九千二百四十，四分之一為六千九百三十，五分之一為五千五百四十四，六分之一為四千六百二十，七分之一為三千九百六十，八分之一為三千四百六十五，九分之一為三千八十，一十分之一為二千七百七十二，一十一分之一為二千五百二十，并之得八萬三千七百一十一，以為法。置田二百四十步，亦以一為二萬七千七百二十乘之，為實。實如法得從步。"
    },
    {
        "source_title": "九章算術",
        "source_juan": 4,
        "name": "#10",
        "text": "術曰下有一十二分以一爲八萬三千一百六十半爲四萬一千五百八十三分之一爲二萬七千七百二十四分之一爲二萬七百九十五分之一爲一萬六千六百三十二六分之一爲一萬三千八百六十七分之一爲一萬一千八百八十八分之一爲一萬三百九十五九分之一爲九千二百四十一十分之一爲八千三百一十六十一分之一爲七千五百六十十二分之一爲六千九百三十并之得二十五萬八千六十三以爲法置田二百四十步亦以一爲八萬三千一百六十乘之爲實實如法得從步",
        "procedure_index": 10,
        "id": "九章算術_4_#10",
        "type": "length of a field",
        "text_punctuated": "術曰：下有一十二分，以一為八萬三千一百六十，半為四萬一千五百八十，三分之一為二萬七千七百二十，四分之一為二萬七百九十，五分之一為一萬六千六百三十二，六分之一為一萬三千八百六十，七分之一為一萬一千八百八十，八分之一為一萬三百九十五，九分之一為九千二百四十，一十分之一為八千三百一十六十一分之一為七千五百六十，十二分之一為六千九百三十，并之得二十五萬八千六十三，以為法。置田二百四十步，亦以一為八萬三千一百六十乘之，為實。實如法得從步。"
    },
    {
        "source_title": "九章算術",
        "source_juan": 4,
        "name": "開方",
        "text": "開方術曰置積爲實借一算步之超一等議所得以一乘所借一算爲法而以除除已倍法爲定法其復除折法而下復置借算步之如初以復議一乘之所得副以加定法以除以所得副從定法復除折下如前若開之不盡者爲不可開當以面命之若實有分者通分內子爲定實乃開之訖開其母報除若母不可開者又以母再乘定實乃開之訖令如母而一",
        "procedure_index": 11,
        "id": "九章算術_4_開方",
        "type": "root extraction",
        "text_punctuated": "開方術曰：置積為實。借一算步之，超一等。議所得，以一乘所借一算為法，而以除。除已，倍法為定法。其復除。折法而下。復置借算步之如初，以復議一乘之，所得副，以加定法，以除。以所得副從定法。復除折下如前。若開之不盡者為不可開，當以面命之。若實有分者，通分內子為定實。乃開之，訖，開其母報除。若母不可開者，又以母乘定實，乃開之，訖，令如母而一。"
    },
    {
        "source_title": "九章算術",
        "source_juan": 4,
        "name": "開圓",
        "text": "開圓術曰置積步數以十二乘之以開方除之卽得周",
        "procedure_index": 12,
        "id": "九章算術_4_開圓",
        "type": "root extraction",
        "text_punctuated": "開圓術曰：置積步數，以十二乘之，以開方除之，即得周。"
    },
    {
        "source_title": "九章算術",
        "source_juan": 4,
        "name": "開立方",
        "text": "開立方術曰置積爲實借一算步之超二等議所得以再乘所借一算爲法而除之除已三之爲定法復除折而下以三乘所得數置中行復借一算置下行步之中超一下超二位復置議以一乘中再乘下皆副以加定法以定法除除已倍下并中從定法復除折下如前開之不盡者亦爲不可開若積有分者通分內子爲定實定實乃開之訖開其母以報除若母不可開者又以母再乘定實乃開之訖令如母而一",
        "procedure_index": 13,
        "id": "九章算術_4_開立方",
        "type": "root extraction",
        "text_punctuated": "開立方術曰：置積為實。借一算步之，超二等。議所得，以再乘所借一算為法，而除之。除已，三之為定法。復除，折而下。以三乘所得數置中行。復借一算置下行。步之，中超一，下超二等。復置議，以一乘中，再乘下，皆副以加定法。以定法除。除已，倍下、并中從定法。復除，折下如前。開之不盡者，亦為不可開。若積有分者，通分內子為定實。定實乃開之，訖，開其母以報除。若母不可開者，又以母再乘定實，乃開之。訖，令如母而一。"
    },
    {
        "source_title": "九章算術",
        "source_juan": 4,
        "name": "開立圓",
        "text": "開立圓術曰置積尺數以十六乘之九而一所得開立方除之卽丸徑",
        "procedure_index": 14,
        "id": "九章算術_4_開立圓",
        "type": "root extraction",
        "text_punctuated": "開立圓術曰：置積尺數，以十六乘之，九而一，所得開立方除之，即丸徑。"
    }
]