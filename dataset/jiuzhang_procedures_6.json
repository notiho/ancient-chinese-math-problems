[
    {
        "source_title": "九章算術",
        "source_juan": 6,
        "name": "均輸",
        "text": "均輸術曰令縣戸數各如其本行道日數而一以爲衰甲衰一百二十五乙丙衰各九十五丁衰六十一副并爲法以賦粟車數乘未并者各自爲實實如法得一車有分者上下軰之以二十五斛乘車數卽粟數",
        "procedure_index": 0,
        "id": "九章算術_6_均輸",
        "type": "decreasing shares",
        "text_punctuated": "均輸術曰：令縣戶數，各如其本行道日數而一，以為衰。甲衰一百二十五，乙、丙衰各九十五，丁衰六十一，副并為法。以賦粟、車數乘未并者，各自為實。實如法得一車。有分者，上下輩之。以二十五斛乘車數，即粟數。"
    },
    {
        "source_title": "九章算術",
        "source_juan": 6,
        "name": "#1",
        "text": "術曰令縣卒各如其居所及行道日數而一以爲衰甲衰四乙衰五丙衰四丁衰三戊衰五副并爲法以人數乘未并者各自爲實實如法而一有分者上下軰之",
        "procedure_index": 1,
        "id": "九章算術_6_#1",
        "type": "decreasing shares",
        "text_punctuated": "術曰：令縣卒，各如其居所及行道日數而一，以為衰。甲衰四，乙衰五，丙衰四，丁衰三，戊衰五，副并為法。以人數乘未并者各自為實。實如法而一。有分者，上下輩之。"
    },
    {
        "source_title": "九章算術",
        "source_juan": 6,
        "name": "#2",
        "text": "術曰以一里僦價乘至輸所里以一車二十五斛除之加一斛粟價則致一斛之費各以約其戸數爲衰甲衰一千二十六乙衰六百八十四丙衰三百九十九丁衰四百九十四戊衰二百七十副并爲法所賦粟乘未并者各自爲實實如法而一",
        "procedure_index": 2,
        "id": "九章算術_6_#2",
        "type": "decreasing shares",
        "text_punctuated": "術曰：以一里僦價，乘至輸所里，以一車二十五斛除之，加一斛粟價，則致一斛之費。各以約其戶數，為衰。甲衰一千二十六，乙衰六百八十四，丙衰三百九十九，丁衰四百九十四，戊衰二百七十，副并為法。所賦粟乘未并者，各自為實。實如法得一。"
    },
    {
        "source_title": "九章算術",
        "source_juan": 6,
        "name": "#3",
        "text": "術曰以車程行空重相乘爲法并空重以乘道里各自爲實實如法得一日加載輸各一日而以六人乘之又以傭價乘之以二十五斛除之加一斛粟價卽致一斛之費各以約其算數爲衰副并爲法以所賦粟乘未并者各自爲實實如法得一斛",
        "procedure_index": 3,
        "id": "九章算術_6_#3",
        "type": "decreasing shares",
        "text_punctuated": "術曰：以車程行空、重相乘為法，并空、重以乘道里，各自為實，實如法得一日。加載輸各一日，而以六人乘之，又以傭價乘之，以二十五斛除之，加一斛粟價，即致一斛之費。各以約其算數為衰，副并為法，以所賦粟乘未并者，各自為實。實如法得一斛。"
    },
    {
        "source_title": "九章算術",
        "source_juan": 6,
        "name": "#4",
        "text": "術曰列置糲米三十粺米二十七糳米二十四而反衰之副并爲法以七斗乘未并者各自爲取粟實實如法得一斗若求米等者以本率各乘定所取粟爲實以粟率五十爲法實如法得一斗",
        "procedure_index": 4,
        "id": "九章算術_6_#4",
        "type": "decreasing shares",
        "text_punctuated": "術曰：列置糲米三十，粺米二十七，鑿米二十四，而反衰之，副并為法。以七斗乘未并者，各自為取粟實。實如法得一斗。若求米等者，以本率各乘定所取粟為實，以粟率五十為法，實如法得一斗。"
    },
    {
        "source_title": "九章算術",
        "source_juan": 6,
        "name": "#5",
        "text": "術曰置米一菽二求爲粟之數并之得三九分之八以爲法亦置米一菽二而以粟二斛乘之各自爲實實如法得一斛",
        "procedure_index": 5,
        "id": "九章算術_6_#5",
        "type": "decreasing shares",
        "text_punctuated": "術曰：置米一、菽二求為粟之數。并之得三、九分之八，以為法。亦置米一、菽二，而以粟二斛乘之，各自為實。實如法得一斛。"
    },
    {
        "source_title": "九章算術",
        "source_juan": 6,
        "name": "#6",
        "text": "術曰置鹽二斛升數以一百里乘之爲法以四十錢乘今負鹽升數又以八十里乘之爲實實如法得一錢",
        "procedure_index": 6,
        "id": "九章算術_6_#6",
        "type": "ratios",
        "text_punctuated": "術曰：置鹽二斛升數，以一百里乘之為法。以四十錢乘今負鹽升數，又以八十里乘之，為實。實如法得一錢。"
    },
    {
        "source_title": "九章算術",
        "source_juan": 6,
        "name": "#7",
        "text": "術曰以故所行步數乘故籠重斤數爲法今籠重斤數乘今步又以返數乘之爲實實如法得一返",
        "procedure_index": 7,
        "id": "九章算術_6_#7",
        "type": "ratios",
        "text_punctuated": "術曰：以今所行步數乘今籠重斤數為法，故籠重斤數乘故步，又以返數乘之，為實。實如法得一返。"
    },
    {
        "source_title": "九章算術",
        "source_juan": 6,
        "name": "#8",
        "text": "術曰并空重里數以三返乘之爲法令空重相乘又以五日乘之爲實實如法得一里",
        "procedure_index": 8,
        "id": "九章算術_6_#8",
        "type": "ratios",
        "text_punctuated": "術曰：并空、重里數，以三返乘之，為法。令空、重相乘，又以五日乘之，為實。實如法得一里。"
    },
    {
        "source_title": "九章算術",
        "source_juan": 6,
        "name": "#9",
        "text": "術曰以練絲十二兩乘靑絲一斤十二銖爲法以靑絲一斤銖數乘練絲一斤兩數又以絡絲一斤乘之爲實實如法得一斤",
        "procedure_index": 9,
        "id": "九章算術_6_#9",
        "type": "ratios",
        "text_punctuated": "術曰：以練絲十二兩乘青絲一斤一十二銖為法。以青絲一斤銖數乘練絲一斤兩數，又以絡絲一斤乘之，為實。實如法得一斤。"
    },
    {
        "source_title": "九章算術",
        "source_juan": 6,
        "name": "#10",
        "text": "術曰置糲米九斗以九乘之爲法亦置粺米十斗以十乘之又以惡粟二十斗乘之爲實實如法得一斗",
        "procedure_index": 10,
        "id": "九章算術_6_#10",
        "type": "ratios",
        "text_punctuated": "術曰：置糲米九斗，以九乘之，為法。亦置粺米十斗，以十乘之，又以惡粟二十斗乘之，為實。實如法得一斗。"
    },
    {
        "source_title": "九章算術",
        "source_juan": 6,
        "name": "#11",
        "text": "術曰置善行者一百步減不善行者六十步餘四十步以爲法以善行者之一百步乘不善行者先行一百步爲實實如法得一步",
        "procedure_index": 11,
        "id": "九章算術_6_#11",
        "type": "ratios",
        "text_punctuated": "術曰：置善行者一百步，減不善行者六十步，餘四十步，以為法。以善行者之一百步，乘不善行者先行一百步，為實。實如法得一步。"
    },
    {
        "source_title": "九章算術",
        "source_juan": 6,
        "name": "#12",
        "text": "術曰置不善行者先行十里以善行者先至二十里增之以爲法以不善行者先行十里乘善行者一百里爲實實如法得一里",
        "procedure_index": 12,
        "id": "九章算術_6_#12",
        "type": "ratios",
        "text_punctuated": "術曰：置不善行者先行一十里，以善行者先至二十里增之，以為法。以不善行者先行一十里，乘善行者一百里，為實。實如法得一里。"
    },
    {
        "source_title": "九章算術",
        "source_juan": 6,
        "name": "#13",
        "text": "術曰置兔先走一百步以犬走不及三十步減之餘爲法以不及三十步乘犬追步數爲實實如法得一步",
        "procedure_index": 13,
        "id": "九章算術_6_#13",
        "type": "ratios",
        "text_punctuated": "術曰：置兔先走一百步，以犬走不及三十步減之，餘為法。以不及三十步乘犬追步數為實，實如法得一步。"
    },
    {
        "source_title": "九章算術",
        "source_juan": 6,
        "name": "#14",
        "text": "術曰以十乘二斤以十二斤減之餘爲法以十乘五千爲實實如法得一",
        "procedure_index": 14,
        "id": "九章算術_6_#14",
        "type": "ratios",
        "text_punctuated": "術曰：以一十乘二斤，以十二斤減之，餘為法。以一十乘五千為實。實如法得一錢。"
    },
    {
        "source_title": "九章算術",
        "source_juan": 6,
        "name": "#15",
        "text": "術曰置四分日之三除三分日之一半其餘以爲法副置法增三分日之一以三百里乘之爲實實如法得主人馬一日行",
        "procedure_index": 15,
        "id": "九章算術_6_#15",
        "type": "ratios",
        "text_punctuated": "術曰：置四分日之三，除三分日之一，半其餘以為法。副置法，增三分日之一，以三百里乘之，為實。實如法，得主人馬一日行。"
    },
    {
        "source_title": "九章算術",
        "source_juan": 6,
        "name": "#16",
        "text": "術曰令末重減本重餘卽差率也又置本重以四間乘之爲下第一衰副置以差率減之每尺各自爲衰副置下第一衰以爲法以本重四斤徧乘列衰各自爲實實如法得一斤",
        "procedure_index": 16,
        "id": "九章算術_6_#16",
        "type": "arithmetic progression",
        "text_punctuated": "術曰：令末重減本重，餘即差率也。又置本重，以四間乘之，為下第一衰。副置，以差率減之，每尺各自為衰。副置下第一衰以為法，以本重四斤遍乘列衰，各自為實。實如法得一斤。"
    },
    {
        "source_title": "九章算術",
        "source_juan": 6,
        "name": "#17",
        "text": "術曰置錢錐行衰并上二人爲九并下三人爲六六少於九三以三均加焉副并爲法以所分錢乘未并者各自爲實實如法得一錢",
        "procedure_index": 17,
        "id": "九章算術_6_#17",
        "type": "arithmetic progression",
        "text_punctuated": "術曰：置錢錐行衰，并上二人為九，并下三人為六。六少於九，三。以三均加焉，副并為法。以所分錢乘未并者各自為實。實如法得一錢。"
    },
    {
        "source_title": "九章算術",
        "source_juan": 6,
        "name": "#18",
        "text": "術曰以下三節分四升爲下率以上四節分三升爲上率上下率以少減多餘爲實置四節三節各半之以減九節餘爲法實如法得一升卽衰相去也下率一升少半升者下第二節容也",
        "procedure_index": 18,
        "id": "九章算術_6_#18",
        "type": "arithmetic progression",
        "text_punctuated": "術曰：以下三節分四升為下率，以上四節分三升為上率。上下率以少減多，餘為實。置四節、三節，各半之，以減九節，餘為法。實如法得一升，即衰相去也。下率，一升、少半升者，下第二節容也。"
    },
    {
        "source_title": "九章算術",
        "source_juan": 6,
        "name": "#19",
        "text": "術曰并日數爲法日數相乘爲實實如法得一日",
        "procedure_index": 19,
        "id": "九章算術_6_#19",
        "type": "ratios",
        "text_punctuated": "術曰：并日數為法，日數相乘為實，實如法得一日。"
    },
    {
        "source_title": "九章算術",
        "source_juan": 6,
        "name": "#20",
        "text": "術曰并五日七日以爲法以乙先發二日減七日餘以乘甲日數爲實實如法得一日",
        "procedure_index": 20,
        "id": "九章算術_6_#20",
        "type": "ratios",
        "text_punctuated": "術曰：并五日、七日以為法。以乙先發二日減七日，餘，以乘甲日數為實。實如法得一日。"
    },
    {
        "source_title": "九章算術",
        "source_juan": 6,
        "name": "#21",
        "text": "術曰并牝牡爲法牝牡相乘爲實實如法得一枚",
        "procedure_index": 21,
        "id": "九章算術_6_#21",
        "type": "ratios",
        "text_punctuated": "術曰：并牝、牡為法，牝牡相乘為實，實如法得一枚。"
    },
    {
        "source_title": "九章算術",
        "source_juan": 6,
        "name": "#22",
        "text": "術曰矯矢五十用徒一人羽矢五十用徒一人太半人筈矢五十用徒三人少半人并之得六人以爲法以五十矢爲實實如法得一矢",
        "procedure_index": 22,
        "id": "九章算術_6_#22",
        "type": "ratios",
        "text_punctuated": "術曰：矯矢五十，用徒一人。羽矢五十，用徒一人、太半人。筈矢五十，用徒三人、少半人。并之，得六人，以為法。以五十矢為實。實如法得一矢。"
    },
    {
        "source_title": "九章算術",
        "source_juan": 6,
        "name": "#23",
        "text": "術曰置畝數及錢數令畝數互乘錢數并以爲法畝數相乘又以百錢乘之爲實實如法得一畝",
        "procedure_index": 23,
        "id": "九章算術_6_#23",
        "type": "ratios",
        "text_punctuated": "術曰：置畝數及錢數，令畝數互乘錢數，并以為法。畝數相乘，又以百錢乘之，為實。實如法得一畝。"
    },
    {
        "source_title": "九章算術",
        "source_juan": 6,
        "name": "#24",
        "text": "術曰置發耕耰畝數令互乘人數并以爲法畝數相乘爲實實如法得一畝",
        "procedure_index": 24,
        "id": "九章算術_6_#24",
        "type": "ratios",
        "text_punctuated": "術曰：置發、耕、耰畝數，令互乘人數，并以為法。畝數相乘為實。實如法得一畝。"
    },
    {
        "source_title": "九章算術",
        "source_juan": 6,
        "name": "#25",
        "text": "術曰各置渠一日滿池之數并以爲法以一日爲實實如法得一日",
        "additional_procedure": "其一術列置日數及滿數令日互相乘滿并以爲法日數相乘爲實實如法得一日",
        "procedure_index": 25,
        "id": "九章算術_6_#25",
        "type": "ratios",
        "text_punctuated": "術曰：各置渠一日滿池之數，并以為法。以一日為實。實如法得一日。"
    },
    {
        "source_title": "九章算術",
        "source_juan": 6,
        "name": "#26",
        "text": "術曰置米五斗以所稅者三之五之七之爲實以餘不稅者二四六互相乘爲法實如法得一斗",
        "procedure_index": 26,
        "id": "九章算術_6_#26",
        "type": "ratios",
        "text_punctuated": "術曰：置米五斗。以所稅者三之，五之，七之，為實。以餘不稅者二、四、六相乘為法。實如法得一斗。"
    },
    {
        "source_title": "九章算術",
        "source_juan": 6,
        "name": "#27",
        "text": "術曰置一斤通所稅者以乘之爲實亦通其不稅者以減所通餘爲法實如法得一斤",
        "procedure_index": 27,
        "id": "九章算術_6_#27",
        "type": "ratios",
        "text_punctuated": "術曰：置一斤，通所稅者以乘之為實。亦通其不稅者以減所通，餘為法。實如法得一斤。"
    }
]