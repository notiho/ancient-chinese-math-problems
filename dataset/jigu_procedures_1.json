[
    {
        "source_title": "緝古算經",
        "source_juan": 1,
        "name": "#0",
        "text": "術曰以章歲減朔月行定分余以乘朔日定小余滿日法而一為先行分不盡者半法已上收成一已下者棄之若先行分滿日行分而一為度分以減朔日夜半日所在度分若度分不足減加往宿度其分不足減者退一度為行分而減之余即朔日夜半月行所在度及分也",
        "procedure_index": 0,
        "id": "緝古算經_1_#0",
        "text_punctuated": "術曰：以章歲減朔月行定分，余以乘朔日定小余，滿日法而一，為先行分。不盡者，半法已上收成一，已下者棄之。若先行分滿日行分而一，為度分，以減朔日夜半日所在度分，若度分不足減，加往宿度；其分不足減者，退一度為行分而減之，余即朔日夜半月行所在度及分也。"
    },
    {
        "source_title": "緝古算經",
        "source_juan": 1,
        "name": "#1",
        "text": "術曰以程功尺數乘二縣人又以限日乘之為臺積又以上下袤差乘上下廣差三而一為隅陽冪以乘截高為隅陽截積又半上下廣差乘斬上袤為隅頭冪以乘截高為隅頭截積並二積以減臺積余為實以上下廣差並上下袤差半之為正數加截上袤以乘截高所得增隅陽冪加隅頭冪為方法又並截高及截上袤與正數為廉法從開立方除之即得上廣各加差得臺下廣及上下袤高求均給積尺受廣袤術曰以程功尺數乘乙縣人又以限日乘之為乙積三因之又以高冪乘之以上下廣差乘袤差而一為實又以臺高乘上廣廣差而一為上廣之高又以臺高乘上袤袤差而一為上袤之高又以上廣之高乘上袤之高三之為方法又並兩高三之二而一為廉法從開立方除之即乙高以減本高余即甲高此是從下給臺甲高又以廣差乘乙高以本高而一所得加上廣即甲上廣又以袤差乘乙高如本高而一所得加上袤即甲上袤其上廣袤即乙下廣袤臺上廣袤即乙上廣袤其後求廣袤有增損者皆放此求羨道廣袤高術曰以均賦常積乘二縣五十六鄉又六因為積又以道上廣多下廣數加上廣少袤為下廣少袤又以高多袤加下廣少袤為下廣少高以乘下廣少袤為隅陽冪又以下廣少上廣乘之為鱉隅積以減積余三而一為實並下廣少袤與下廣少高以下廣少上廣乘之鱉從橫廉冪三而一加隅冪為方法又以三除上廣多下廣以下廣少袤下廣少高加之為廉法從開立方除之即下廣加廣差即上廣加袤多上廣於上廣即袤加高多袤即道高求羨道均給積尺甲縣受廣袤術曰以均賦常積乘甲縣上十三鄉又六因為積以袤再乘之以道上下廣差乘臺高為法而一為實又三因下廣以袤乘之如上下廣差而一為都廉從開立方除之即甲袤以廣差乘甲袤本袤而一以下廣加之即甲上廣又以臺高乘甲袤本袤除之即甲高",
        "procedure_index": 1,
        "id": "緝古算經_1_#1",
        "text_punctuated": "術曰：以程功尺數乘二縣人，又以限日乘之，為臺積。又以上下袤差乘上下廣差，三而一，為隅陽冪。以乘截高，為隅陽截積。又半上下廣差，乘斬上袤，為隅頭冪。以乘截高，為隅頭截積。並二積，以減臺積，余為實。以上下廣差並上下袤差，半之，為正數，加截上袤，以乘截高，所得增隅陽冪加隅頭冪，為方法。又並截高及截上袤與正數，為廉法，從。開立方除之，即得上廣。各加差，得臺下廣及上下袤、高。求均給積尺受廣袤，術曰：以程功尺數乘乙縣人，又以限日乘之，為乙積。三因之，又以高冪乘之，以上下廣差乘袤差而一，為實。又以臺高乘上廣，廣差而一，為上廣之高。又以臺高乘上袤，袤差而一，為上袤之高。又以上廣之高乘上袤之高，三之，為方法。又並兩高，三之，二而一，為廉法，從。開立方除之，即乙高。以減本高，余即甲高。此是從下給臺甲高。又以廣差乘乙高，以本高而一，所得加上廣，即甲上廣。又以袤差乘乙高，如本高而一，所得加上袤，即甲上袤。其上廣、袤即乙下廣、袤，臺上廣、袤即乙上廣、袤。其後求廣、袤，有增損者，皆放此。求羨道廣、袤、高，術曰：以均賦常積乘二縣五十六鄉，又六因，為積。又以道上廣多下廣數加上廣少袤，為下廣少袤。又以高多袤加下廣少袤，為下廣少高。以乘下廣少袤，為隅陽冪。又以下廣少上廣乘之，為鱉隅積。以減積，余三而一，為實。並下廣少袤與下廣少高，以下廣少上廣乘之，鱉從橫廉冪。三而一，加隅冪，為方法。又以三除上廣多下廣，以下廣少袤、下廣少高加之，為廉法，從。開立方除之，即下廣。加廣差，即上廣。加袤多上廣於上廣，即袤。加高多袤，即道高。求羨道均給積尺甲縣受廣、袤，術曰：以均賦常積乘甲縣上十三鄉，又六因，為積。以袤再乘之，以道上下廣差乘臺高為法而一，為實。又三因下廣，以袤乘之，如上下廣差而一，為都廉，從。開立方除之，即甲袤。以廣差乘甲袤，本袤而一，以下廣加之，即甲上廣。又以臺高乘甲袤，本袤除之，即甲高。"
    },
    {
        "source_title": "緝古算經",
        "source_juan": 1,
        "name": "#2",
        "text": "求人到程功運築積尺術曰置上山四十步下山二十五步渡水二十四步平道一十一步踟躕之間十加一載輸一十四步一返計一百二十四步以古人負土二斗四升八合平道行一百九十二步以乘一日六十二到為實卻以一返步為法除得自運土到數也又以一到負土數乘之卻以穿方一尺土數除之得一人一日運動積又以一人穿土九石九斗二升以穿方一尺土數除之為法除之得穿用人數復置運功積以每人一日常積除之得築用人數並之得六人共成二十九尺七寸六分以六人除之即一人程功也求堤上下廣及高袤術曰一人一日程功乘總人為堤積以高差乘下廣差六而一為鱉冪又以高差乘小頭廣差二而一為大臥塹頭冪又半高差乘上廣多東頭高之數為小臥塹頭冪並三冪為大小塹鱉率乘正袤多小高之數以減堤積余為實又置半高差及半小頭廣差與上廣多小頭高之數並三差以乘正袤多小頭高之數以加率為方法又並正袤多小頭高上廣多小高及半高差兼半小頭廣差加之為廉法從開方立除之即小高加差即各得廣袤高又正袤自乘高差自乘並而開方除之即斜袤求甲縣高廣正斜袤術曰以程功乘甲縣人以六因取積又乘袤冪以下廣差乘高差為法除之為實又並小頭上下廣以乘小高三因之為垣頭冪又乘袤冪如法而一為垣方又三因小頭下廣以乘正袤以廣差除之為都廉從開立方除之得小頭袤即甲袤又以下廣差乘之所得以正袤除之所得加東頭下廣即甲廣又以兩頭高差乘甲袤以正袤除之以加東頭高即甲高又以甲袤自乘以堤東頭高減甲高余自乘並二位以開方除之即得斜袤若求乙丙丁各以本縣人功積尺每以前大高廣為後小高主廉母自乘為方母廉母乘方母為實母求堤都積術曰置西頭高倍之加東頭高又並西頭上下廣半而乘之又置東頭高倍之加西頭高又並東頭上下廣半而乘之並二位積以正袤乘之六而一得堤積也",
        "procedure_index": 2,
        "id": "緝古算經_1_#2",
        "text_punctuated": "求人到程功運築積尺，術曰：置上山四十步，下山二十五步，渡水二十四步，平道一十一步，踟躕之間十加一，載輸一十四步，一返計一百二十四步。以古人負土二斗四升八合，平道行一百九十二步，以乘一日六十二到，為實。卻以一返步為法。除，得自運土到數也。又以一到負土數乘之，卻以穿方一尺土數除之，得一人一日運動積。又以一人穿土九石九斗二升，以穿方一尺土數除之，為法。除之，得穿用人數。復置運功積，以每人一日常積除之，得築用人數。並之，得六人。共成二十九尺七寸六分，以六人除之，即一人程功也。求堤上、下廣及高、袤，術曰：一人一日程功乘總人，為堤積。以高差乘下廣差，六而一，為鱉冪。又以高差乘小頭廣差，二而一，為大臥塹頭冪。又半高差，乘上廣多東頭高之數，為小臥塹頭冪。並三冪，為大小塹鱉率。乘正袤多小高之數，以減堤積，余為實。又置半高差及半小頭廣差與上廣多小頭高之數，並三差，以乘正袤多小頭高之數。以加率為方法。又並正袤多小頭高、上廣多小高及半高差，兼半小頭廣差加之，為廉法，從。開方立除之，即小高。加差，即各得廣、袤、高。又正袤自乘，高差自乘，並，而開方除之，即斜袤。求甲縣高、廣、正、斜袤，術曰：以程功乘甲縣人，以六因取積，又乘袤冪。以下廣差乘高差為法除之，為實。又並小頭上下廣，以乘小高，三因之，為垣頭冪。又乘袤冪，如法而一，為垣方。又三因小頭下廣，以乘正袤，以廣差除之，為都廉，從。開立方除之，得小頭袤，即甲袤。又以下廣差乘之，所得以正袤除之，所得加東頭下廣，即甲廣。又以兩頭高差乘甲袤，以正袤除之，以加東頭高，即甲高。又以甲袤自乘；以堤東頭高減甲高，余自乘，並二位，以開方除之，即得斜袤。若求乙、丙、丁，各以本縣人功積尺，每以前大高、廣為後小高、主廉母自乘，為方母。廉母乘方母，為實母。求堤都積，術曰：置西頭高，倍之，加東頭高，又並西頭上下廣，半而乘之。又置東頭高，倍之，加西頭高，又並東頭上下廣，半而乘之。並二位積，以正袤乘之，六而一，得堤積也。"
    },
    {
        "source_title": "緝古算經",
        "source_juan": 1,
        "name": "#3",
        "text": "求龍尾堤廣袤高術曰以程功乘總人為堤積又六因之為虛積以少高乘少袤為隅冪以少上廣乘之為鱉隅積以減虛積余三約之所得為實並少高袤以少上廣乘之為鱉從橫廉冪三而一加隅冪為方法又三除少上廣以少袤少高加之為廉法從開立方除之得下廣加差即高廣袤求逐縣均給積尺受廣袤術曰以程功乘當縣人當積尺各六因積尺又乘袤冪廣差乘高為法除之為實又三因末廣以袤乘之廣差而一為都廉從開立方除之即甲袤以本高乘之以本袤除之即甲高又以廣差乘甲袤以本袤除之所得加末廣即甲上廣其甲上廣即乙末廣其甲高即垣高求實與都廉如前又並甲上下廣三之乘甲高又乘袤冪以法除之得垣方從開立方除之即乙袤余放此",
        "procedure_index": 3,
        "id": "緝古算經_1_#3",
        "text_punctuated": "求龍尾堤廣、袤、高，術曰：以程功乘總人，為堤積。又六因之，為虛積。以少高乘少袤，為隅冪。以少上廣乘之，為鱉隅積。以減虛積，余，三約之，所得為實。並少高、袤，以少上廣乘之，為鱉從橫廉冪。三而一，加隅冪，為方法。又三除少上廣，以少袤、少高加之，為廉法，從。開立方除之，得下廣。加差，即高、廣、袤。求逐縣均給積尺受廣、袤，術曰：以程功乘當縣人，當積尺。各六因積尺。又乘袤冪。廣差乘高，為法。除之，為實。又三因末廣，以袤乘之，廣差而一，為都廉，從。開立方除之，即甲袤。以本高乘之，以本袤除之，即甲高。又以廣差乘甲袤，以本袤除之，所得加末廣，即甲上廣。其甲上廣即乙末廣，其甲高即垣高。求實與都廉，如前。又並甲上下廣，三之，乘甲高，又乘袤冪，以法除之，得垣方，從。開立方除之，即乙袤。余放此。"
    },
    {
        "source_title": "緝古算經",
        "source_juan": 1,
        "name": "#4",
        "text": "術曰如築堤術入之以程功乘甲郡人又以限日乘之四之三而一為積又六因以乘袤冪以上廣差乘深差為法除之為實又並小頭上下廣以乘小頭深三之為垣頭冪又乘袤冪以法除之為垣方三因小頭上廣以乘正袤以廣差除之為都廉從開立方除之即得小頭袤為甲袤求深廣以本袤及深廣差求之以兩頭上廣差乘甲袤以本袤除之所得加小頭上廣即甲上廣以小頭深減南頭深余以乘甲袤以本袤除之所得加小頭深即甲深又正袤自乘深差自乘並而開方除之即斜袤若求乙丙丁每以前大深廣為後小深廣準甲求之即得求漘上廣術曰以程功乘總人又以限日乘之為積六因之為實以正袤除之又以高除之所得以下廣減之余又半之即漘上廣",
        "procedure_index": 4,
        "id": "緝古算經_1_#4",
        "text_punctuated": "術曰：如築堤術入之。以程功乘甲郡人，又以限日乘之，四之，三而一，為積。又六因，以乘袤冪。以上廣差乘深差，為法。除之，為實。又並小頭上、下廣，以乘小頭深，三之，為垣頭冪。又乘袤冪，以法除之，為垣方。三因小頭上廣，以乘正袤，以廣差除之，為都廉，從。開立方除之，即得小頭袤，為甲袤。求深、廣，以本袤及深廣差求之。以兩頭上廣差乘甲袤，以本袤除之，所得加小頭上廣，即甲上廣。以小頭深減南頭深，余以乘甲袤，以本袤除之，所得加小頭深，即甲深。又正袤自乘，深差自乘，並，而開方除之，即斜袤。若求乙、丙、丁，每以前大深、廣為後小深、廣，準甲求之，即得。求漘上廣，術曰：以程功乘總人，又以限日乘之，為積。六因之，為實。以正袤除之，又以高除之，所得以下廣減之，余又半之，即漘上廣。"
    },
    {
        "source_title": "緝古算經",
        "source_juan": 1,
        "name": "#5",
        "text": "求窖深廣袤術曰以斛法乘總粟為積尺又廣差乘袤差三而一為隅陽冪乃置塹上廣半廣差加之以乘塹上袤為隅頭冪又半袤差乘塹上廣以隅陽冪及隅頭冪加之為方法又置塹上袤及塹上廣並之為大廣又並廣差及袤差半之以加大廣為廉法從開立方除之即深各加差即合所問求均給積尺受廣袤深術曰如築臺術入之以斛法乘甲郡輸粟為積尺又三因以深冪乘之以廣差乘袤差而一為實深乘上廣廣差而一為上廣之高深乘上袤袤差而一為上袤之高上廣之高乘上袤之高三之為方法又並兩高三之二而一為廉法從開立方除之即甲深以袤差乘之以本深除之所加上袤即甲下袤以廣差乘之本深除之所得加上廣即甲下廣若求乙丙丁每以前下廣袤為後上廣袤以次皆準此求之即得若求人數各以程功約當郡積尺",
        "procedure_index": 5,
        "id": "緝古算經_1_#5",
        "text_punctuated": "求窖深、廣、袤，術曰：以斛法乘總粟，為積尺。又廣差乘袤差，三而一，為隅陽冪。乃置塹上廣，半廣差加之，以乘塹上袤，為隅頭冪。又半袤差，乘塹上廣，以隅陽冪及隅頭冪加之，為方法。又置塹上袤及塹上廣，並之，為大廣。又並廣差及袤差，半之，以加大廣，為廉法，從。開立方除之，即深。各加差，即合所問。求均給積尺受廣、袤、深，術曰：如築臺術入之。以斛法乘甲郡輸粟，為積尺。又三因，以深冪乘之，以廣差乘袤差而一，為實。深乘上廣，廣差而一，為上廣之高。深乘上袤，袤差而一，為上袤之高。上廣之高乘上袤之高，三之，為方法。又並兩高，三之，二而一，為廉法，從。開立方除之，即甲深。以袤差乘之，以本深除之，所加上袤，即甲下袤。以廣差乘之，本深除之，所得加上廣，即甲下廣。若求乙、丙、丁，每以前下廣、袤為後上廣、袤，以次皆準此求之，即得。若求人數，各以程功約當郡積尺。"
    },
    {
        "source_title": "緝古算經",
        "source_juan": 1,
        "name": "#6",
        "text": "求倉方高術曰以斛法乘容粟為積尺又方差自乘三而一為隅陽冪以乘截高以減積余為實又方差乘截高加隅陽冪為方法又置方差加截高為廉法從開立方除之即上方加差即合所問求余粟高及上方術曰以斛法乘出粟三之以乘高冪令方差冪而一為實高乘上方方差而一為小高令自乘三之為方法三因小高為廉法從開立方除之得取出高以減本高余即殘粟高置出粟高又以方差乘之以本高除之所得加上方即余粟上方",
        "procedure_index": 6,
        "id": "緝古算經_1_#6",
        "text_punctuated": "求倉方、高，術曰：以斛法乘容粟，為積尺。又方差自乘，三而一，為隅陽冪。以乘截高，以減積，余為實。又方差乘截高，加隅陽冪，為方法。又置方差，加截高，為廉法，從。開立方除之，即上方。加差，即合所問。求余粟高及上方，術曰：以斛法乘出粟，三之，以乘高冪，令方差冪而一，為實。高乘上方，方差而一，為小高。令自乘，三之，為方法。三因小高，為廉法，從。開立方除之，得取出高。以減本高，余即殘粟高。置出粟高，又以方差乘之，以本高除之，所得加上方，即余粟上方。"
    },
    {
        "source_title": "緝古算經",
        "source_juan": 1,
        "name": "#7",
        "text": "求甲縣均給積尺受廣袤術曰以程功乘乙縣人數又以限日乘之為積尺以六因之又高冪乘之又袤差乘廣而一所得又半之為實高乘上袤袤差而一為上袤之高三因上袤之高半之為廉法從開立方除之得乙高以減甍高余即甲高求廣袤依率求之",
        "procedure_index": 7,
        "id": "緝古算經_1_#7",
        "text_punctuated": "求甲縣均給積尺受廣、袤，術曰：以程功乘乙縣人數，又以限日乘之，為積尺。以六因之，又高冪乘之，又袤差乘廣而一，所得又半之，為實。高乘上袤，袤差而一，為上袤之高。三因上袤之高，半之，為廉法，從。開立方除之，得乙高。以減甍高，余即甲高。求廣、袤，依率求之。"
    },
    {
        "source_title": "緝古算經",
        "source_juan": 1,
        "name": "#8",
        "text": "求圓囤上下周及高術曰以斛法乘容粟又三十六乘之三而一為方亭之積又以周差自乘三而一為隅陽冪以乘截高以減亭積余為實又周差乘截高加隅陽冪為方法又以周差加截高為廉法從開立方除之得上周加差而合所問求粟去口術曰以斛法乘出斛三十六乘之以乘高冪如周差冪而一為實高乘上周周差而一為小高令自乘三之為方法三因小高為廉法從開立方除之即去口置去口以周差乘之以本高除之所得加上周即粟周",
        "procedure_index": 8,
        "id": "緝古算經_1_#8",
        "text_punctuated": "求圓囤上下周及高，術曰：以斛法乘容粟，又三十六乘之，三而一，為方亭之積。又以周差自乘，三而一，為隅陽冪。以乘截高，以減亭積，余為實。又周差乘截高，加隅陽冪，為方法。又以周差加截高，為廉法，從。開立方除之，得上周。加差，而合所問。求粟去口，術曰：以斛法乘出斛，三十六乘之，以乘高冪，如周差冪而一，為實。高乘上周，周差而一，為小高。令自乘，三之，為方法。三因小高，為廉法，從。開立方除之，即去口。置去口，以周差乘之，以本高除之，所得加上周，即粟周。"
    },
    {
        "source_title": "緝古算經",
        "source_juan": 1,
        "name": "#9",
        "text": "求方徑高深術曰十四乘斛法以乘粟數二十五而一為實又倍多加少以乘少數又十一乘之二十五而一多自乘加之為方法又倍少數十一乘之二十五而一又倍多加之為廉法從開立方除之即高深各加差即方徑還元術曰倉方自乘以高乘之為實圓徑自乘以深乘之一十一乘一十四而一為實皆為斛法除之即得容粟",
        "procedure_index": 9,
        "id": "緝古算經_1_#9",
        "text_punctuated": "求方、徑高深，術曰：十四乘斛法，以乘粟數，二十五而一，為實。又倍多加少，以乘少數，又十一乘之，二十五而一，多自乘加之，為方法。又倍少數，十一乘之，二十五而一，又倍多加之，為廉法，從。開立方除之，即高、深。各加差，即方徑。還元，術曰：倉方自乘，以高乘之，為實。圓徑自乘，以深乘之，一十一乘，一十四而一，為實。皆為斛法除之，即得容粟。"
    },
    {
        "source_title": "緝古算經",
        "source_juan": 1,
        "name": "#10",
        "text": "術曰以一十四乘斛法以乘粟數如八十九而一為實倍多加少以乘少數三十三乘之八十九而一多自乘加之為方法又倍少數以三十三乘之八十九而一倍多加之為廉法從開立方除之即高深各加差即方徑",
        "procedure_index": 10,
        "id": "緝古算經_1_#10",
        "text_punctuated": "術曰：以一十四乘斛法，以乘粟數，如八十九而一，為實。倍多加少，以乘少數，三十三乘之，八十九而一，多自乘加之，為方法。又倍少數，以三十三乘之，八十九而一，倍多加之，為廉法，從。開立方除之，即高、深。各加差，即方徑。"
    },
    {
        "source_title": "緝古算經",
        "source_juan": 1,
        "name": "#11",
        "text": "術曰三十五乘粟二十五而一為率多自乘以並多少乘之以乘一十四如二十五而一所得以減率余為實並多少以乘多倍之乘一十四如二十五而一多自乘加之為方法又並多少以乘一十四如二十五而一加多加之為廉法從開立方除之即窖深各加差即方徑高",
        "procedure_index": 11,
        "id": "緝古算經_1_#11",
        "text_punctuated": "術曰：三十五乘粟，二十五而一，為率。多自乘，以並多少乘之，以乘一十四，如二十五而一，所得以減率，余為實。並多少，以乘多，倍之，乘一十四，如二十五而一，多自乘加之，為方法。又並多少，以乘一十四，如二十五而一，加多加之，為廉法，從。開立方除之，即窖深。各加差，即方、徑、高。"
    },
    {
        "source_title": "緝古算經",
        "source_juan": 1,
        "name": "#12",
        "text": "術曰以四十二乘斛法以乘粟七十五而一為方亭積令方差自乘三而一為隅陽冪以截多乘之減積余為實以多乘差加冪為方法多加差為廉法從開立方除之即上方加差即合所問",
        "procedure_index": 12,
        "id": "緝古算經_1_#12",
        "text_punctuated": "術曰：以四十二乘斛法，以乘粟，七十五而一，為方亭積。令方差自乘，三而一，為隅陽冪，以截多乘之，減積，余為實。以多乘差，加冪，為方法。多加差，為廉法，從。開立方除之，即上方。加差，即合所問。"
    },
    {
        "source_title": "緝古算經",
        "source_juan": 1,
        "name": "#13",
        "text": "術曰以四十二乘斛法以乘粟三百八十四而一為方亭積尺令方差自乘三而一為隅陽冪以多乘之以減積余為實以多乘差加冪為方法又以多加差為廉法從開立方除之即上方加差即合所問",
        "procedure_index": 13,
        "id": "緝古算經_1_#13",
        "text_punctuated": "術曰：以四十二乘斛法，以乘粟，三百八十四而一，為方亭積尺。令方差自乘，三而一，為隅陽冪。以多乘之，以減積，余為實。以多乘差，加冪，為方法。又以多加差，為廉法，從。開立方除之，即上方。加差，即合所問。"
    },
    {
        "source_title": "緝古算經",
        "source_juan": 1,
        "name": "#14",
        "text": "術曰冪自乘倍多數而一為實半多數為廉法從開立方除之即句以弦多句加之即弦以句除冪即股",
        "procedure_index": 14,
        "id": "緝古算經_1_#14",
        "text_punctuated": "術曰：冪自乘，倍多數而一，為實。半多數，為廉法，從。開立方除之，即句。以弦多句加之，即弦。以句除冪，即股。"
    },
    {
        "source_title": "緝古算經",
        "source_juan": 1,
        "name": "#15",
        "text": "術曰冪自乘倍少數而一為實半少為廉法從開立方除之即股加差即弦",
        "procedure_index": 15,
        "id": "緝古算經_1_#15",
        "text_punctuated": "術曰：冪自乘，倍少數而一，為實。半少，為廉法，從。開立方除之，即股。加差，即弦。"
    },
    {
        "source_title": "緝古算經",
        "source_juan": 1,
        "name": "#16",
        "text": "術曰冪自乘倍多而一為立冪又多再自乘半之減立冪余為實又多數自乘倍之為方法又置多數五之二而一為廉法從開立方除之即股案此術脫簡既多法亦煩擾宜雲冪自乘多數而一所得四之為實多為廉法從立方開之得減差半之即股",
        "procedure_index": 16,
        "id": "緝古算經_1_#16",
        "text_punctuated": "術曰：冪自乘，倍多而一，為立冪。又多再自乘，半之，減立冪，余為實。又多數自乘，倍之，為方法。又置多數，五之，二而一，為廉法，從。開立方除之，即股。案：此術脫簡既多，法亦煩擾，宜雲冪自乘，多數而一，所得四之，為實。多為廉法，從。立方開之，得減差，半之，即股。"
    },
    {
        "source_title": "緝古算經",
        "source_juan": 1,
        "name": "#17",
        "text": "術曰冪自乘倍少數而一為立冪又少數再自乘半之以減立冪余為實又少數自乘倍之為方法又置少數五之二而一為廉法從開立方除之即句加差即弦弦除冪即股",
        "procedure_index": 17,
        "id": "緝古算經_1_#17",
        "text_punctuated": "術曰：冪自乘，倍少數而一，為立冪。又少數再自乘，半之，以減立冪，余為實。又少數自乘，倍之，為方法。又置少數，五之，二而一，為廉法，從。開立方除之，即句。加差，即弦。弦除冪，即股。"
    },
    {
        "source_title": "緝古算經",
        "source_juan": 1,
        "name": "#18",
        "text": "術曰冪自乘為實句自乘為方法從開方除之所得又開方即股",
        "procedure_index": 18,
        "id": "緝古算經_1_#18",
        "text_punctuated": "術曰：冪自乘，為實。句自乘，為方法，從。開方除之，所得又開方，即股"
    },
    {
        "source_title": "緝古算經",
        "source_juan": 1,
        "name": "#19",
        "text": "術曰冪自乘為實股自乘為方法從開方除之所得又開方即句",
        "procedure_index": 19,
        "id": "緝古算經_1_#19",
        "text_punctuated": "術曰：冪自乘，為實。股自乘，為方法，從。開方除之，所得又開方，即句。"
    }
]