[
    {
        "question": "今有戸出銀一斤八兩一十二銖今以家有貧富不等令戸别作差品通融出之最下戸出銀八兩以次戸差各多三兩問戸㡬何",
        "answer": "答曰一十二戸",
        "procedure_id": "張邱建算經_2_#0",
        "source_title": "張邱建算經",
        "source_juan": 2,
        "problem_index": 0,
        "id": "張邱建算經_2_0"
    },
    {
        "question": "今有人盗馬乗去已行三十七里馬主乃覺追之一百四十五里不及二十三里而還今不還追之問㡬何里及之",
        "answer": "答曰二百三十八里一十四分里之三",
        "procedure_id": "張邱建算經_2_#1",
        "source_title": "張邱建算經",
        "source_juan": 2,
        "problem_index": 1,
        "id": "張邱建算經_2_1"
    },
    {
        "question": "今有馬行轉遲次日減半疾七日行七百里問日行㡬何",
        "answer": "答曰初日行三百五十二里一百二十七分里之九十六次日行一百七十六里一百二十七分里之四十八次日行八十八里一百二十七分里之二十四次日行四十四里一百二十七分里之一十二次日行二十二里一百二十七分里之六次日行一十一里一百二十七分里之三次日行五里一百二十七分里之六十五",
        "procedure_id": "張邱建算經_2_#2",
        "source_title": "張邱建算經",
        "source_juan": 2,
        "problem_index": 2,
        "id": "張邱建算經_2_2"
    },
    {
        "question": "今有駑馬日初發家良馬日以七分之一發家日乃五分之二行四十五里及駑馬問良駑馬一日不止各行㡬何",
        "answer": "答曰良馬日行一百七十五里駑馬日行一百一十二里一百五十步",
        "procedure_id": "張邱建算經_2_#3",
        "source_title": "張邱建算經",
        "source_juan": 2,
        "problem_index": 3,
        "id": "張邱建算經_2_3"
    },
    {
        "question": "今有遲行者五十步疾行者七十歩遲行者以先發疾行者以後發行八十七里一百五十步乃及之問遲行者先發行㡬何里",
        "answer": "答曰二十五里",
        "procedure_id": "張邱建算經_2_#4",
        "source_title": "張邱建算經",
        "source_juan": 2,
        "problem_index": 4,
        "id": "張邱建算經_2_4"
    },
    {
        "question": "今有甲日行七十里乙日行九十里甲日以五分之一乃發乙日以三分之二乃發問乙行㡬何里及甲",
        "answer": "答曰一百四十七里",
        "procedure_id": "張邱建算經_2_#5",
        "source_title": "張邱建算經",
        "source_juan": 2,
        "problem_index": 5,
        "id": "張邱建算經_2_5"
    },
    {
        "question": "今有築城上廣一丈下廣三丈髙四丈今已築髙一丈五尺問已築上廣㡬何",
        "answer": "答曰二丈二尺五寸",
        "procedure_id": "張邱建算經_2_#6",
        "source_title": "張邱建算經",
        "source_juan": 2,
        "problem_index": 6,
        "id": "張邱建算經_2_6"
    },
    {
        "question": "今有築牆上廣二尺下廣六尺髙二丈今已築上廣三尺六寸問已築髙㡬何",
        "answer": "答曰一丈二尺",
        "procedure_id": "張邱建算經_2_#7",
        "source_title": "張邱建算經",
        "source_juan": 2,
        "problem_index": 7,
        "id": "張邱建算經_2_7"
    },
    {
        "question": "今有方錐下方二丈髙三丈欲斬末為方亭令上方六尺問斬髙㡬何",
        "answer": "答曰九尺",
        "procedure_id": "張邱建算經_2_#8",
        "source_title": "張邱建算經",
        "source_juan": 2,
        "problem_index": 8,
        "id": "張邱建算經_2_8"
    },
    {
        "question": "今有方亭下方三丈上方一丈髙二丈五尺欲接築為方錐問接築髙㡬何",
        "answer": "答曰一丈二尺五寸",
        "procedure_id": "張邱建算經_2_#9",
        "source_title": "張邱建算經",
        "source_juan": 2,
        "problem_index": 9,
        "id": "張邱建算經_2_9"
    },
    {
        "question": "今有堢壔方四丈髙二丈欲以塼四靣單壘之塼一枚廣五寸長一尺一寸厚二寸問用磚㡬何",
        "answer": "答曰一萬四千七百二十七磚一十一分磚之三",
        "procedure_id": "張邱建算經_2_#10",
        "source_title": "張邱建算經",
        "source_juan": 2,
        "problem_index": 10,
        "id": "張邱建算經_2_10"
    },
    {
        "question": "今有築圓堢壔周九丈六尺髙一丈三尺問用壤土㡬何",
        "answer": "答曰一萬六千六百四十尺",
        "procedure_id": "張邱建算經_2_#11",
        "source_title": "張邱建算經",
        "source_juan": 2,
        "problem_index": 11,
        "id": "張邱建算經_2_11"
    },
    {
        "question": "今有率戸出絹三疋依貧富欲以九等出之令戸各差除二丈今有上上三十九戸上中二十四戸上下五十七戸中上三十一戸中中七十八戸中下四十三戸下上二十五戸下中七十六戸下下一十三戸問九等戸各應出絹㡬何",
        "answer": "答曰上上戸戸出絹五疋上中戸戸出絹四疋二大上下戸戸出絹四疋中上戸戸出絹三疋二丈中中戸戸出絹三疋中下戸戸出絹二疋二丈下上戸戸出絹二疋下中戸戸出絹一疋二丈下下戸戸出絹一疋",
        "procedure_id": "張邱建算經_2_#12",
        "source_title": "張邱建算經",
        "source_juan": 2,
        "problem_index": 12,
        "id": "張邱建算經_2_12"
    },
    {
        "question": "今有粟米三千斛六百人食之其一百人日食糳米八斛二百人日食粺米十四斛三百人日食糲米十八斛問粟得㡬何日食之",
        "answer": "答曰四十一日四十九分日之一十六",
        "procedure_id": "張邱建算經_2_#13",
        "source_title": "張邱建算經",
        "source_juan": 2,
        "problem_index": 13,
        "id": "張邱建算經_2_13"
    },
    {
        "question": "今有三女各刺文一方長女七日刺訖中女八日半刺訖小女九日太半刺訖今令三女共刺一方問㡬何日刺訖",
        "answer": "答曰二日一千二百五十六分日之九百三十九",
        "procedure_id": "張邱建算經_2_#14",
        "source_title": "張邱建算經",
        "source_juan": 2,
        "problem_index": 14,
        "id": "張邱建算經_2_14"
    },
    {
        "question": "今有車運麥輸太倉去三十七里十六分里之十一重車日行四十五里七日五返問空車日行㡬何",
        "answer": "答曰日行六十七里",
        "procedure_id": "張邱建算經_2_#15",
        "source_title": "張邱建算經",
        "source_juan": 2,
        "problem_index": 15,
        "id": "張邱建算經_2_15"
    },
    {
        "question": "今有人持錢之洛賈利五之初返歸一萬六千第二返歸一萬七千第三返歸一萬八千第四返歸一萬九千第五返歸二萬凡五返歸本利俱盡問本錢㡬何",
        "answer": "答曰三萬五千三百二十六錢一萬六千八百七分錢之五千九百一十八",
        "procedure_id": "張邱建算經_2_#16",
        "source_title": "張邱建算經",
        "source_juan": 2,
        "problem_index": 16,
        "id": "張邱建算經_2_16"
    },
    {
        "question": "今有清酒一㪷直粟十㪷醑酒一㪷直粟三㪷今持粟三斛得酒五㪷問清醑酒各㡬何",
        "answer": "答曰醑酒二㪷八升七分升之四清酒二㪷一升七分升之三",
        "procedure_id": "張邱建算經_2_#17",
        "source_title": "張邱建算經",
        "source_juan": 2,
        "problem_index": 17,
        "id": "張邱建算經_2_17"
    },
    {
        "question": "今有田積一十二萬七千四百四十九步問為方㡬何",
        "answer": "答曰三百五十七步",
        "procedure_id": "張邱建算經_2_#18",
        "source_title": "張邱建算經",
        "source_juan": 2,
        "problem_index": 18,
        "id": "張邱建算經_2_18"
    },
    {
        "question": "今有田方一百二十一步欲以為圓問周幾何",
        "answer": "答曰四百一十九步八百二十九分步之一百三十一",
        "procedure_id": "張邱建算經_2_#19",
        "source_title": "張邱建算經",
        "source_juan": 2,
        "problem_index": 19,
        "id": "張邱建算經_2_19"
    },
    {
        "question": "今有圓田周三百九十六步欲為方問得幾何",
        "answer": "答曰一百一十四步二百二十九分步之七十二",
        "procedure_id": "張邱建算經_2_#20",
        "source_title": "張邱建算經",
        "source_juan": 2,
        "problem_index": 20,
        "id": "張邱建算經_2_20"
    }
]